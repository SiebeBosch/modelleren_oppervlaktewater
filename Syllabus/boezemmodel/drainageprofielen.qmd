## Drainageprofielen

Een belangrijke verbetering van dit boezemmodel is dat de drainageprofielen in de neerslag-afvoercomponent nu één op één gekoppeld zijn aan hun bodemsoort en landgebruik. De drainagedieptes en -weerstanden worden gehaald uit de buisdrainagekaart van Alterra (Massop et. al., 2016). 

![Drainageprofielen in Catchment Builder.](../img/catchment_builder_drainage.png)

Middels een interne vertaaltabel zet Catchment Builder de onderhavige bodemsoort om naar de bodemsoortklassen die door de Buisdrainagekaart worden ondersteund: klei, zand en veen. Evenzo zet het programma het landgebruik om naar landgebruiksklassen zoals akkerbouw-tuinbouw, grasland, ongedraineerd. Voor combinaties van deze klassen ligt het drainageprofiel vast in de genoemde publicatie.
